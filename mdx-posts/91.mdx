---
title: "طرز فکر رشد؛ کلید موفقیت در رهبری امروز"
date: "2020-12-11T17:46:24.636Z"
summary: "خلاصه‌ای کوتاه از بخش کسب و کار و رهبری کتاب طرز فکر دکتر کارول دوک"
tags: ["طرز فکر", "کسب و کار", "رهبری"]
category: "کتاب طرز فکر"
image: "/img/growth.jpg"
---

![](/img/growth.jpg)

#### رهبر با طرز فکر رشد کیست؟

رهبرانی که به طرز فکر رشد اعتقاد دارند، به جای تمرکز بر غرور و استعداد ذاتی، روی یادگیری مداوم و توسعه خود و تیم‌شان سرمایه‌گذاری می‌کنند. این افراد از شکست‌ها نمی‌ترسند، بازخوردها را می‌پذیرند و همیشه دنبال راه‌هایی هستند که تیم‌شان رشد کند.

#### چرا طرز فکر رشد مهم است؟

رهبران با این طرز فکر، فرهنگ همکاری، توسعه مهارت‌ها و نوآوری را در سازمان ترویج می‌کنند و مطمئن می‌شوند که موفقیت تیم، باعث تضعیف خودشان نمی‌شود بلکه همه را قدرتمندتر می‌کند

#### چگونه طرز فکر خود و تیم را رشد دهیم؟

در ادامه، چالش‌های رایج محیط کار و راهکارهایی برای تقویت طرز فکر رشد و ایجاد فرهنگ باز و یادگیرنده ارائه می‌کنیم.

**آیا فکر می‌کنید افراد در محل کار شما فقط شما را قضاوت می‌کنند یا به شما کمک می‌کنند که رشد کنید؟**

۱ـ به دنبال راه‌هایی باشید که بتوانید در برابر اشتباهاتتان حالت تدافعی کمتری داشته باشید.

۲ـ به دنبال راه‌هایی باشید که از بازخوردهایی که بدست می‌آورید سود بیشتری بدست آورید.

۳ـ به دنبال راه‌هایی باشید که بتوانید تجارب یادگیری بیشتری برای خودتان ایجاد کنید.

**آیا رئیسی هستید که بیش از رفاه کارکنان، بر قدرت خویش متمرکز شده‌است؟ آیا فکر می‌کنید عمکرد عالی کارمندانتان باعث تضعیف شما می‌شود؟**

۱ـ به دنبال راه‌هایی برای توسعه‌ی شغلی کارمندانتان باشید. (کارآموزی، کارگاه‌های آموزشی، تشویق به یادگیری مطالب جدید)

۲ـ به این فکر کنید که چگونه می‌توانید کارکنان خود را به عنوان همکاران خود ببینید و با آنها همکاری کنید.

۳ـ به طور جدی به این فکر کنید که چگونه می‌توانید نخبه‌گرایی را ریشه کن کنید و فرهنگ خودآزمایی، ارتباط آزادانه و کارگروهی در آن ایجاد کنید.

**آیا محل کار شما به ترویج گروه فکری می‌پردازد؟ اگر چنین است کل فرآیند تصمیم‌گیری دچار مشکل است!**

گروه فکری زمانی ممکن است رخ دهد که افراد ایمان نامحدودی به مدیر یا رهبر با استعداد و نابغه دارند. و یا زمانیکه کل گروه شیفته‌ی استعداد و برتری‌شان می‌شوند و فکر می‌کنند هیچ چیز اشتباه پیش نخواهد رفت.

گروه فکری زمانی رخ می‌دهد که رهبران برای خودخواهی خود مخالفان را سرکوب می‌کنند و یا کارکنان به دنبال تصدیق شدن از سوی رهبران هستند و از آنها تبعیت می‌کنند.

۱ـ راه‌هایی برای پرورش دیدگاه‌های جایگزین و انتقاد سازنده ایجاد کنید. افراد را به ایفای نقش مدافع شیطان بگمارید تا دیدگاه‌های مخالف به دست آورید، بنابراین می‌توانید ضعف‌های خودتان را ببینید.

۲ـ افراد را برای به راه‌انداختن بحث‌هایی که جنبه‌های مختلف مسئله را مورد بحث قرار می‌دهند، تشویق کنید.

۳ـ یک صندوق پیشنهادهای بی‌نام داشته باشید که کارمندان حتما به عنوان بخشی از فرایند تصمیم‌گیری مشارکت داشته باشند.

۴ـ به یاد داشته باشید افراد می‌توانند در عین حال هم متفکرانی مستقل و هم بازیکنان یک تیم باشند. به آن‌ها در ایفای هر دوی این نقش‌ها کمک کنید.
